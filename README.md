
## Takım İsmi 
**Farkındayız**


## Takım Üyeleri

|  | İsim | Rol | LinkedIn |
|---|---|---|---|
| <img src="https://avatars.githubusercontent.com/u/117719846?v=4" width="100"/> | **Ahmet Hakan Sütcü** | Product Owner | [![LinkedIn](https://img.shields.io/badge/LinkedIn-0077B5?logo=linkedin&logoColor=white)](https://www.linkedin.com/in/ahmethakansutcu/) |
| <img src="https://avatars.githubusercontent.com/u/153943064?v=4" width="100"/> | **Merve Topal** | Scrum Master | [![LinkedIn](https://img.shields.io/badge/LinkedIn-0077B5?logo=linkedin&logoColor=white)](https://www.linkedin.com/in/merveetopal11/) |
| <img src="https://avatars.githubusercontent.com/u/56413015?v=4" width="100"/> | **Fatma Aydoğdu** | Developer | [![LinkedIn](https://img.shields.io/badge/LinkedIn-0077B5?logo=linkedin&logoColor=white)](https://www.linkedin.com/in/fatmaaydogdu/) |

# Ürün İsmi
 **DOK.AI - Dijital Olarak Kayıtta**   

 **Ürün Sloganı:** “Kendi sağlığının sesini duymaya hazır mısın?”

## Ürün Logosu
<img src="https://github.com/user-attachments/assets/fd3845f2-2718-48c4-99b4-b706ac2e2ee7" width="300" />

 
## Ürün Açıklaması: 🎙 Kişiselleştirilmiş Sağlık Podcast’leriyle Bilinçli Bir Gelecek

Dok AI, kişiselleştirilmiş sağlık okuryazarlığı konusunda bireylerin bilinç düzeyini artırmayı amaçlayan, yapay zekâ destekli bir mobil podcast uygulamasıdır. Kullanıcının yaşı, sağlık geçmişi, ilgi alanları, yaşam tarzı ve günlük sağlık verilerini analiz eden Dok AI, ona özel içerikler üretir. Bu içerikler, tıbbi bilgileri sadeleştirerek kullanıcıya anlaşılır, güvenilir ve empatik bir dille sesli olarak aktarır.

Podcast’ler haber gibi değil, “kullanıcının kendisine özel” anlatımlar şeklindedir. Bu sayede kullanıcılar karmaşık sağlık terimlerine maruz kalmadan, bilinçli kararlar alabilir ve kendi sağlık yolculuklarında daha aktif rol oynarlar.


### Neden Dok AI?
Dünya Sağlık Örgütü’ne göre düşük sağlık okuryazarlığı, yanlış tedaviler, aşırı ilaç kullanımı ve sağlık hizmetlerine erişimde ciddi problemlere yol açmaktadır.

Öte yandan, podcast endüstrisi 2024 itibarıyla globalde 5 milyar doların üzerinde bir hacme ulaşmıştır. İnsanlar artık okumaktan çok dinlemeyi tercih ediyor.

Mobilite ve kişiselleştirme ise kullanıcı alışkanlıklarının merkezinde. Dok.ai, bu üç trendi bir araya getirerek **yeni bir dijital sağlık bilinci modeli** sunuyor.


### Neden Sağlık Okuryazarlığı?
Türkiye'de nüfusun büyük bir bölümü yetersiz veya problemli sağlık okuryazarlığı seviyesindedir.

Düşük sağlık okuryazarlığı; yanlış tedavi uygulamaları, aşırı ilaç tüketimi, yanlış anlaşılmış tıbbi yönergeler ve yüksek sağlık maliyetlerine yol açmaktadır.

Avrupa’da yapılan araştırmalar, düşük sağlık okuryazarlığının bireylerin yaşam kalitesini düşürdüğünü göstermektedir.


### Neden Podcast?
**Owl & Co.** şirketinin araştırmasına göre, 2024 yılında podcast endüstrisi, geçmişte tahmin edilen büyümeniniki katına ulaşarak 7 milyar dolarlık bir değere ulaştı.

**Edison Research’e göre:**

 - Podcastler tüm nesillere ulaşıyor: 6-12 yaş aralığındaki çocukların %29'u, 12-34 yaş aralığındaki kişilerin %59'u, 35-54 yaş aralığındaki kişilerin %55'i ve 55+ yaş aralığındaki kişilerin %27'si aylık podcast dinleyicisi.
  
 - Podcast'ler alıcı kitlelere ulaşır: Haftalık podcast dinleyicilerinin %46'sı bir podcast'te reklam duymanın sonucu olarak bir ürün veya hizmet satın almıştır. Podcasting sektörü, reklamverenlerin tüketicilerle eşleşmesine yardımcı olacak metriklere sahiptir.

   
**Spotify 2021 Verilerine Göre:**
Dünya genelinde sağlık odaklı podcast'lerde tekil dinleyici sayısında %160 artış yaşandı.
Türkiye'de bu oran çok daha yüksekti; sağlık odaklı podcast'lerde tekil dinleyici sayısı %370 arttı.


### Etki:
Dok AI sadece bir teknoloji değil, bir bilinç hareketidir. 

Sağlık sistemlerine yükü azaltmak, önleyici bilinci yaygınlaştırmak ve bireyi kendi sağlığının lideri yapmaktır.


### Örnek Senaryo:
Ayşe, 57 yaşında ve tip 2 diyabet hastası. Uygulamayı kurduktan sonra birkaç soru yanıtladı. Dok AI, onun için günde 2-3 dakikalık sağlık bilgilendirme ses içerikleri oluşturmaya başladı. Ayşe artık insülin kullanımı, beslenme, yürüyüş öncesi dikkat etmesi gerekenler gibi bilgileri her sabah telefonundan dinliyor.



## 📌  Ürün Özellikleri

**1 — Kişiselleştirilmiş Profil Tanımlama**

 - Kullanıcı, uygulamaya ilk girişte kendine özel bir profil oluşturur:
 - Yaş, cinsiyet
-  Mevcut sağlık durumu (kronik hastalıklar, alerjiler)  
- İlgi alanları (beslenme, psikoloji, egzersiz)  
- Günlük sağlık hedefleri  
- Sağlık bilgisi seviyesi (yeni başlayan, orta, ileri)

 Buradaki amaç: Kullanıcının sağlık yolculuğunu anlayan bir sistem kurmak.
 
**2 — AI Destekli Mini Podcast Üretimi**

Uygulama, her kullanıcı için günde 1-2 adet kişiselleştirilmiş sesli içerik oluşturur.

İçerikler:

- Bilgilendirici (ör: “Tip 2 Diyabette sabah beslenmesi”)
- Farkındalık artırıcı (ör: “Kolesterol ne zaman tehlikeli olur?”)
- Davranışsal rehberlik (ör: “Bugün neden yürümelisin?”)
- Kullanıcılar içerikleri kahvaltı sırasında, yürüyüşte ya da yolda dinleyebilir.
  
**3 — Güvenilir Bilgi Tabanı Entegrasyonu**

AI içerikleri, şu kaynaklardan filtrelenir ve sadeleştirilir:

Türkiye Sağlık Bakanlığı, Mayo Clinic, PubMed, WHO, CDC, Bilimsel makaleler, Ulusal sağlık rehberleri ve benzeri kaynaklar.

**4 — Dinleme Takibi ve Gelişim Paneli**

Dinlenen içerikler günlük/haftalık olarak raporlanır. Gelişim puanı: “Sağlık farkındalığı puanı” gibi. Kullanıcının en çok dinlediği konulara göre yeni içerikler önerilir. Amaç kişisel öğrenme yolculuğu görünür hale getirerek motivasyonu sağlamlaştırmaktır.

**5 — Favoriler ve Paylaşım**

Beğenilen içerikler “Favoriler”e eklenebilir. Kullanıcı isterse içerikleri sevdikleriyle paylaşabilir (örneğin yaşlı bir ebeveyn için).

**6 — Hatırlatıcılar ve Motivasyon Bildirimleri**

- Günde 1 kez “Bugünün podcast’in hazır!” bildirimi.
- Özel günlerde (diyabet günü, kalp günü vb.) özel içerikler.
- Sağlıklı alışkanlıklar için küçük motivasyon mesajları.

**7 — Podcast Arşivi ve Kategoriler**

Kullanıcılar önceki içeriklere erişebilir.

Kategorilere göre filtreleme: Diyabet, Kalp sağlığı, Psikolojik iyi oluş, Kadın/erkek sağlığı, Yaşlı bakımı, Uyku & stres, Bağışıklık ve benzeri.

**8 — Hasta Yakını Modu**

- Kullanıcı, ailesindeki bir kişi için ikinci bir profil oluşturabilir.
- Bu profil için içerik dinleyebilir ve not alabilir.
- “Anne için bugün: Tansiyon takip rehberi” gibi bölümler.

**9 — AI Geri Bildirim Döngüsü (Öğrenen Sistem)**

Kullanıcının dinleme alışkanlıkları, beğenileri, süreleri analiz edilir.
İçerik üretimi bu davranışlara göre optimize edilir.
Böylece sistem zamanla “daha iyi tanıyan bir asistan”a dönüşür.

## 📌 Hedef Kitle:

**- Kronik Hastalar**

Diyabet, hipertansiyon gibi hastalıklara sahip bireyler düzenli bilgiye ve farkındalığa ihtiyaç duyar.

**- Yaşlı Bireyler (55+ yaş)**

Görsel içerikleri kullanmakta zorlanabilirler; sesli içerikler erişimi kolaylaştırır.

**- Düşük Sağlık Okuryazarlığına Sahip Bireyler**

Nüfusun büyük bir bölümü.

**-Yeni Ebeveynler ve Aileler**

Çocuk sağlığı ve bakımında bilgiye ihtiyaç duyan, zaman sıkıntısı yaşayan kitle.

**-Gençler ve Öğrenciler**

Podcast tüketimi genç yaş grubunda çok yaygın.

**-Kırsal Bölgelerdeki Bireyler**

Sağlık bilgisine erişimi sınırlı bireyler için mobil ve sesli çözümler kritik.

# 📊 Product Backlog 
<img width="800" alt="Ekran Resmi 2025-07-06 21 07 52" src="https://github.com/user-attachments/assets/230fcca1-69e9-4d72-8d96-5db67aca50cc" />

# Kanban Board
<img width="800" alt="13 → Kanban Board" src="https://github.com/user-attachments/assets/5ff7b3da-11a2-444f-8dbf-e5d99d17d507" />


# 📑 I. Sprint Notları

- Takım rolleri belirlendi: Ahmet Hakan Sütcü (Product Owner), Merve Topal (Scrum Master), Fatma Aydoğdu (Developer)
  
- Projenin temel alanı olarak sağlık sektörü ve yapay zeka destekli çözümler belirlendi

- +100 fikir üretildi ve değerlendirme süreciyle en uygulanabilir fikir olan “kişiselleştirilmiş sağlık podcast üreticisi” seçildi
  
- Ürün ismi olarak “Dok.ai” ve marka açılımı olarak “Dijital Olarak Kayıtta” benimsendi
  
- Takım ismi “Farkındayız” olarak kararlaştırıldı
  
- Podcast ve sağlık okuryazarlığı üzerine akademik ve sektörel araştırmalar yapıldı, ürünün sorunsal temeli ortaya kondu
  
- Ürün açıklaması, kullanıcı profili, hedef kitle ve ürün özellikleri netleştirildi
  
- Product Backlog için ön hazırlık yapıldı ve Sprint puanlama sistemi tasarlandı
  
- Logo tasarımı ve marka kimliği oluşturuldu

-  Projeyi farklılaştıracak ileri seviye özellik ve genişleme fikirleri geliştirildi
  
- Sprint Review içerikleri hazırlandı, sunum materyalleri derlendi
  
### 📑 Tahmin Edilen Tamamlanacak Puan & Tahmin Mantığı

I. Sprint'in amacı fikir üretmek, konsept netleştirmek, marka oluşturmaktır. Uygulama kodlamasına başlanmamış olsa da stratejik altyapının oturtulması bu sprintin temelini oluşturmuştur.

**Tahmini tamamlanacak puan: 100 / 100**

Fikir üretimi

Ürün ve takım ismi belirleme

Hedef kitle ve vizyon çalışması

Ürün açıklaması ve özelliklerinin tanımlanması

Genişletilmiş fikir üretimi ve araştırma

Logo ve marka kimliği

Sprint Review ve Backlog taslağı

**Puanlama Mantığı:**

| Zorluk Seviyesi | Açıklama | Puan Aralığı |
|------------------|----------|---------------|
| Kolay | Görsel, statik, UI düzeyinde işler | 10–15 |
| Orta | API bağlantıları, küçük dinamik modüller | 20–30 |
| Zor | AI, NLP, veri analizi, davranış temelli yapı | 35–40 |

**Sprint Dağılımı:**
 - **Sprint 1 (Hazırlık & Tanımlama):** 100 puan
 - **Sprint 2 (Minimum Viable Product):** 200 puan
 - **Sprint 3 (Gelişmiş ve Özelleştirme):** 200 puan
 - **Toplam:** 500 puan

   
## 📑 Daily Scrum
Sprint 1 boyunca belirli günlerde takım içi Daily Scrum toplantıları gerçekleştirilmiştir. Toplantılar, genellikle çevrim içi platformlar (Google Meet / WhatsApp) üzerinden yapılmış, her biri ortalama 15 - 30 dakika arası sürmüştür.

Takım rollerine göre görev paylaşımı net yapıldı: Product Owner ürün vizyonunu ve metin içeriklerini şekillendirdi; Scrum Master süreci organize etti ve ilerlemeyi takip etti; Developer ise teknik yapılabilirlik analizlerine başladı.

Fikir üretimi sürecinde yoğun iletişim sağlandı, her üyenin katkı sunabileceği demokratik bir paylaşım zemini oluşturuldu.

İlk 3 gün boyunca daha çok fikir geliştirme ve tartışma süreci ön plandaydı. Sonraki günlerde bu fikirlerin seçilmesi, detaylandırılması ve metin haline getirilmesi üzerine çalışıldı.

Günlük toplantılar, sprintin net hedefler doğrultusunda ilerlemesini sağladı ve zaman kaybı yaşanmasını önledi.

Henüz geliştirme süreci başlamadığı için teknik engeller sınırlıydı; ancak iş yükü dağılımı ve odak noktaları arasında önceliklendirme konusu birkaç kez ekip içinde ele alındı.

<img width="400" height="400" alt="2 → İlk Toplantı Zamanı" src="https://github.com/user-attachments/assets/fb5ec06a-b460-4c8a-9f13-af9182f3552a" />


## 📑 Sprint Review - 1. Sprint Sonu Değerlendirmesi
- **Sprint Amacı:**

   1.  Ürün fikrinin belirlenmesi
   2.  Hedef kitlenin ve temel problemi oluşturan sağlık okuryazarlığı sorununun        tanımlanması
   3.  Ürün vizyonunun ortaya konması
   4.  Temel backlog yapısının belirlenmesi
   5.  Ürünün adının, formatının, kapsamının kararlaştırılması
   6.  Markalaşma ve kimlik öğeleri (isim, logo vb.) oluşturulması
   
- **Geliştirme Potansiyeli ve Ek Vizyoner Fikirler**

   Sprint 1 sürecinde sadece temel yapıyı kurmakla kalmadık, aynı zamanda     projemizi sektörde farklılaştıracak ileri seviye genişleme fikirleri de  tanımladık. Bu fikirler, Sprint 2 ve Sprint 3’e aktarılabilir, ürünün daha geniş  bir kullanıcı kitlesine hitap etmesini sağlayabilir:

     **→ Haftalık Mini İçerik Serileri**

   Her hafta belirli sağlık temaları (örneğin “Tansiyon Haftası”, “Kadın Sağlığı Serisi”) üzerinden içerikler oluşturularak kullanıcıya yapılandırılmış bilgi akışı sağlanır. Bu seriler kişiselleştirme algoritmasıyla uyumlu
çalışır.

     **→ Sesli Quiz / Oyunlaştırma**
 
  Her podcast sonunda gelen kısa sesli quiz modülü ile kullanıcıya öğrendiklerini pekiştirme fırsatı sunulur.
   Gelişim skoru paneli ile bu veriler grafiksel olarak gösterilir.
   
   **→ “Sana Bunu Sorabilirler” Modülü**
 
   Kullanıcının oluşturduğu profil ve seçtiği podcast konusuna göre, doktora sorabileceği örnek sorular listelenir.
    Randevu öncesinde medikal anksiyeteyi azaltır.

## 📑 Sprint Retrospective

Sprint 1’in sonunda takım olarak bir geriye dönük değerlendirme toplantısı gerçekleştirdik. Bu toplantıda, ürün geliştirme sürecinin ilk haftasındaki deneyimlerimizi, karşılaştığımız engelleri ve sonraki sprintler için iyileştirme alanlarını ele aldık.

**Neler İyi Gitti?**

- **Yaratıcı Fikir Üretimi:** Takım üyeleri aktif katkıda bulundu, +100 fikir üretildi ve etkili bir şekilde filtrelendi.
- **İletişim:** Roller net şekilde paylaşıldı, her üye sorumluluk alanında etkin çalıştı.
- **Hedef Odaklılık:** Sprint hedeflerine bağlı kalındı, fikirden ürün ismine, içerik stratejisinden hedef kitleye
kadar tüm yapı netleştirildi.
- **Markalaşma:** Ürün ismi, takım ismi ve logo gibi unsurlar ile ürün kimliği oluşturuldu.

  
**Neler Zorladı?**

- **Zaman Yönetimi:** Fikir sayısının çokluğu nedeniyle karar verme süreci uzadı. Kişisel işler nedeniyle toplantılarda erteleme ve aksama oldu.

- **Odaklanma:** Başlangıçta çok farklı alanlara dağılma riski oluştu, ancak doğru odak zamanla sağlandı.
  
- **Teknik Planlama Eksikliği:** İlk sprintte teknik gereksinimlere dair somut planlama azdı (Sprint 2’de telafi
edilecek).


**Neleri Geliştirebiliriz?**

- **Daha Erken Karar Alımı:** Sprint başında belirli fikir değerlendirme kriterleri ile süreci hızlandırabiliriz.

- **Teknik Uyum:** Developer tarafı erken aşamada teknik prototiplemeye başlayabilir.

- **Görev Takibi:** Notion üzerindeki board sistemi günlük olarak güncellenmeli.
Sprint Sonu Hazırlıkları: Review & Retrospective dokümantasyonu sprint süresine yayılmalı, son güne
bırakılmamalı.

**Sonuç olarak,** Sprint 1 amacına ulaştı ve takımın iletişim, fikir üretimi ve stratejik planlama konularındaki uyumu Sprint 2 için güçlü bir temel oluşturdu. Geriye dönük analiz sonucunda, planlama süreçlerinde daha çevik ve karar odaklı olmamız gerektiğini fark ettik. Takım, bu içgörüleri Sprint 2’ye taşıyarak daha verimli bir geliştirme süreci yürütmeyi hedeflemektedir.



# II. Sprint

## 📑 II. Sprint Notları

• Sprint 2, MVP teknik altyapısına odaklanmak üzere planlandı: kullanıcı hesap sistemi, veri saklama, AI
içerik üretimi ve ses altyapısı hazırlıkları.

• Gemini API bağlantısı tamamlandı; ilk test prompt’ları üzerinden örnek metin üretimi alındı.

• Uygulama veri katmanı için **Firebase** entegrasyonu yapıldı.

• Login / Signup ekranları geliştirilmeye başlandı; temel form alanları ve doğrulama akışı kuruluyor (UI
tamamlanmak üzere).

• Yapay zekâ içerik akışı ile kullanıcı profili verisini eşleştirmeye yönelik taslak veri şeması çıkarıldı.

• Takvimsel gecikme yaşandı: kişisel işler nedeniyle düzenli Daily Scrum katılımı düşük kaldı; bazı planlı
Sprint 2 backlog öğeleri (dinleme istatistikleri, gelişim paneli, bildirim sistemi vb.) tamamlanamadı.

• Sprint sonunda “temel kimlik + veri + AI içerik bağlantısı” ayağa kaldırıldı; geri kalan işlevler Sprint 3’e
taşındı ve yeniden puanlandı.

 ## 📑 Tahmini Tamamlanacak Puan
 
 **II. Sprint’in amacı**, uygulamanın temel teknik altyapısını oluşturmaktır. Bu Sprint boyunca uygulamanın
kullanıcı kimlik sistemi (Auth), veri saklama yapısı (Database), ve içerik üretim motoru (AI API bağlantısı) gibi modüller üzerine çalışılmıştır.

**Tahmini tamamlanacak puan: 200 / 200**

**Gerçekleşen puan: 90 / 200**

Gemini API bağlantısı ve örnek içerik üretimi

Firebase Authentication kurulumu

Firebase Database bağlantısı

Login / Signup ekranlarının backend ile entegre edilmesi

Sağlık profili şeması için temel taslak

Sprint Board kurulumu ve ilerleyiş takibi

Üretilemeyen modüller (TTS, Player, Bildirim) Sprint 3’e aktarılmıştır.

## 📑 Daily Scrum
Sprint 2 süresince takım, bireysel sorumluluklarına odaklı şekilde ilerlemiştir. Günlük toplantılar düzenli
olarak gerçekleştirilememiştir, ancak ekip üyeleri arasında birebir iletişim sağlanmıştır. Bu sayede teknik
geliştirmeler zamanında takip edilmiştir.


<img width="600" height="600" alt="Ekran Resmi 2025-07-20 20 01 47" src="https://github.com/user-attachments/assets/963afaa5-d2d4-48fc-a8c7-0d4e751fb096" />
<img width="600" height="600" alt="Ekran Resmi 2025-07-20 20 04 17" src="https://github.com/user-attachments/assets/cd35246b-6658-4aca-b041-4e36e6273ca0" />



**Ana Odaklar:**

•Gemini API bağlantısının test edilmesi ve içerik üretim sistemine entegre edilmesi

•Firebase Authentication ile kullanıcı yönetiminin başlatılması

•Firebase Realtime Database bağlantısının kurulması

•Login ve Signup sayfalarının tasarımı ve işlevselliği

**Zorluklar:**

Kişisel iş yoğunluğu nedeniyle tam takım senkronizasyonu sınırlı kalmıştır. Ancak bu eksiklik Sprint 3'te daha
sıkı iletişim ve toplantılarla giderilecektir.

## 📑 Sprint Review - 2. Sprint Sonu Değerlendirmesi

### Sprint Amacı:

i. Temel teknik altyapının oluşturulması

ii. Yapay zekâ sisteminin (Gemini API) projeye entegrasyonu

iii. Veritabanı altyapısının (Firebase DB) kurulumu

iv. Kullanıcı kimlik yönetimi (Login – Signup) için Authentication sisteminin geliştirilmesi

v. Uygulama giriş arayüzlerinin (Login – Signup ekranları) oluşturulmaya başlanması

**Geliştirme Potansiyeli ve Ek Vizyoner Fikirler**

Sprint 2 sürecinde ürünün teknik temelleri atılırken, içerik üretiminin kalitesini ve kullanıcı deneyimini
geliştirebilecek bazı özelliklerin MVP sonrası için uygulanabilir olduğu öngörüldü:

**→ “Sağlık Profili Genişletme” Paneli**

Kullanıcının sadece temel bilgileri değil; sosyal alışkanlıklar, stres düzeyi, günlük yaşam ritmi gibi bilgilerle zenginleştirilmiş bir sağlık profili oluşturması sağlanabilir. Bu veri yapısı, kişiselleştirmeyi daha güçlü hâle getirir.

**→ “Aile Modülü” – Bakım Verenler için İkincil Profil**

Yaşlı ya da çocuk bireyler adına içerik dinleyen kullanıcılar için ikinci bir dinleme profili oluşturulabilir. “Bugün Anneniz için içerik hazır” gibi bildirimlerle desteklenebilir.

**→ “Hekim Destekli İçerik Onayı” Sistemi**

Podcast içeriklerinin kalite ve doğruluğunu artırmak amacıyla, sağlık profesyonelleri tarafından gözden
geçirilmiş ve onaylanmış içerikler ayrı etiketle sunulabilir. Bu sayede bilgi güvenilirliği artırılır.
Sprint 3’te bu genişleme fikirlerinden bazıları entegre edilerek, ürünün kullanıcı değeri ve sektörel fark
yaratma potansiyeli daha da güçlendirilecektir.

## 📑 Sprint Retrospective

Sprint Review sonrası takım retrospektif oturum yaptı. Aşağıda çıkan başlıklar Sprint 3 iyileştirmeleri için
temel alınacak.

### Neler İyi Gitti?

Kritik teknik riskler erkenden ele alındı (Auth, DB, Gemini).

Geliştirici ortamı kuruldu; takım şimdi daha hızlı ilerleyebilir.

Asenkron iletişim modeliyle tamamen durma yaşanmadı.

### Neler Zorladı?

Kişisel iş yoğunluğu nedeniyle düzenli Daily Scrum yapılamadı; bu bazı belirsizliklere yol açtı.

Görevlerin boyutu Sprint planından büyük çıktı; kapasite hesaplamasında hata.

UI/UX işlerinin gecikmesi, sonraki görevleri blokladı.

### Neleri Geliştirebiliriz?

Sprint 3 için daha küçük, bitebilir görevler tanımla (örn. “Signup UI → Alan validasyonu → Test” şeklinde
parçala).

Tüm takım için haftada en az 2 zorunlu senkron toplantı saatini takvime kilitle.

“Tamamlandı” tanımını netleştir: backend + UI + test olmadan Done değil.

Teknik kararları hızlı kaydet: Notion “Decision Log” sayfası aç.

### Aksiyon Maddeleri (Sprint 3’e taşınan):

1. TTS entegrasyonu → Öncelik 1
2. Player UI + basit kontrol → Öncelik 1
3. Sağlık profili formu → MVP gereği zorunlu
4. Daily Scrum takvimi otomatik hatırlatmalı kurulacak
5. Sprint kapasitesi puan bazlı yeniden hesaplanacak (200 plan yerine gerçekçi kapasite)

**Sonuç olarak,**

**Sprint 2:** 90 / 200 puan tamamlandı.

**Bloklayıcılar:** Zaman, kişisel yükümlülükler, öncelik değişimi.

**Kazanımlar:** AI içerik motoru + Auth + DB temel katmanı.

**Sprint 3 Odak:** Seslendirme, Player, Kullanıcı Deneyimi.


## 📊 Product Backlog 

<img width="900" src="https://github.com/user-attachments/assets/fd756570-2184-4480-a2cb-c1b714c83d19" />


## Ürünün Son Hali

<img width="300" src="https://github.com/user-attachments/assets/8b0ef9d9-cc2b-46cb-976a-0399978d68cf" />
<img width="300" src="https://github.com/user-attachments/assets/1d20253d-aa15-4d93-aee8-9c30699965ec" />
<img width="300" src="https://github.com/user-attachments/assets/e00fab51-de7b-4b14-bb24-873f3cb426d8" />

<img width="500" src="https://github.com/user-attachments/assets/2c8f9e92-5c3e-4839-ac52-77f093994f64" />
<img width="500" src="https://github.com/user-attachments/assets/f11817e2-388d-4595-a611-e0c66bab550b" />






